---
title: উচ্চ রক্তচাপ (Hypertension) বা হাই ব্লাড প্রেসারের হোমিও ওষুধ - রাউলফিয়া
description: রাউলফিয়া উচ্চ রক্তচাপ বা হাইপারটেনশন কমিয়ে আনে এবং রোগীর স্নায়বিকতা, শিরঃপীড়া ও অনিদ্রা দূর করে।
image: /assets/images/blood-pressure.jpg
---
![হাই ব্লাড প্রেসারের হোমিও ওষুধ](/assets/images/blood-pressure.jpg)

আমেরিকার<strong> </strong>মেসাচুসেটস মেমোরিয়াল হাসপাতালে এই ঔষধটির পরীক্ষা হয়েছিল এবং সেখানে প্রমাণিত হয় যে রাউলফিয়া <em>উচ্চ রক্তচাপ বা হাইপারটেনশন</em> কমিয়ে আনে এবং রোগীর স্নায়বিকতা, শিরঃপীড়া ও অনিদ্রা দূর করে। শরীরের কোন অঙ্গের ক্ষতি বা অঙ্গহানী না ঘটে থাকলে রোগীর কষ্টদায়ক সমস্ত উপসর্গ দূর করে।

আপনি জেনে আশ্চর্য হবেন, এলোপ্যাথিক মতে বহু উচ্চ রক্তচাপ বা হাইপারটেনশন (Hypertension) এর জন্য ব্যবহৃত ঔষধের মূখ্য উপাদান রাওলফিয়া। প্রাচীন চিকিৎসা সংক্রান্ত গ্রন্থসমূহে এর নিদ্রাকারক গুণের উল্লেখ আছে। অর্থাৎ ঔষধটি স্নায়ুর উপর কাজ করে বলে স্বীকৃতি দেয়া আছে।

<h2>উচ্চ রক্তচাপের (Hypertension) চিকিৎসায় ব্যবহৃত সেরা হোমিও ঔষধের নাম</h2>
<br>
<b>রাউলফিয়া'র পরিচিতিঃ</b>

এটা একটা ভারতীয় ঔষধ। বাংলাদেশে ছোট চাঁদা নামে পরিচিত।

রোগীক্ষেত্রে প্রত্যক্ষ অভিজ্ঞতা থেকে বলতে পারি- যারা দীর্ঘদিন যাবত উচ্চ রক্তচাপের সমস্যায় ভুগছেন, এলোপ্যাথিক ঔষধ যাদের সামান্যই কিছু সময়ের জন্য উপশম দিতে সক্ষম হয়- তারা এই অমূল্য ঔষধটি একবার হোমিওপ্যাথিক নিয়মানুযায়ী খেয়ে দেখতে পারেন। আশা করি নিরাশ হবেন না।

রাওলফিয়া অন্যান্য এলোপ্যাথিক ঔষধের মত রক্তের চাপ আশংকাজনকভাবে দ্রুত কমিয়ে আনে না। বড়ং ধীরে ধীরে স্নায়ুবিধানের রক্ত সরবরাহের অসংগতি বা ত্রুটি নিরাময় করে রক্তের চাপ স্বাভাবিক মাত্রায় নিয়ে আসে। নিয়মিত পরিমিত মাত্রায় খেলে ‌খুব অল্প দিনের মধ্যেই এর প্রভাব অনুভব করা যায়। অনিদ্রার মত জটিল ও কষ্টদায়ক সমস্যার সমাধান করে ফলে নিদ্রা স্বাভাবিক হয়।

<h3>মস্তিষ্কের বিকৃতি বা উন্মাদ রোগে রাউলফিয়ার ব্যবহার</h3>

উন্মাদ রোগেও রাওলফিয়া সাফল্যজনকভাবে হোমিওপ্যাথি চিকিৎসায় ব্যবহার হয়। সর্বপরি যে সমস্ত অসুস্থতায় মস্তিস্কের স্নায়ু আক্রান্ত ও দুর্বল হয়। রক্ত সঞ্চালনে ব্যা‌ঘাত জনিত কারণে রক্তচাপ বৃদ্ধি পায়, সে সমস্থ ক্ষেত্রে রাওলফিয়ার ব্যবহার খুবই কার্যকরী।

<h3>হৃৎপিণ্ডের দুর্বলতাযুক্ত ব্যাক্তির রক্তচাপ (Hypertension) বা হাই ব্লাড প্রেসার নিয়ন্ত্রণের প্রধান ঔষধ ক্রেটিগাস অক্সিয়াকান্থা</h3>

রক্তচাপ নিয়ন্ত্রণে আরেকটি অবহেলিত অথচ খুবই কার্যকরী ঔষধের নাম বলছি। ঔষধটি <b>ক্রেটিগাস অক্সিয়াকান্থা</b>।

ক্রেটিগাস মূলত হৃৎপিণ্ডের একটি উৎকৃষ্ট টনিক। নতুন বা পুরাতন হৃৎপীড়ায় যাদের অত্যন্ত দুর্বলতা, <b>হৃৎশুল (Angina Pectoris)</b>, <strong>মৃদু ও অনিয়মিত হৃৎক্রিয়া</strong> দেখা যায়, <b>হৃৎপিণ্ডের শোথ</b> বা সহজ ভাষায় পানি জমার মত পরিস্থিতি সৃষ্টি হয় যার লক্ষণস্বরুপ শ্বাসকষ্ট হয় ও রক্তের চাপ বৃদ্ধি পায় সেই ক্ষেত্রে ক্রেটিগাস অমৃতের মত ঠিক ১ মিনিটের মধ্যেই সমস্ত উপসর্গের উপশম আনে। বহু রোগীক্ষেত্রে এই মতের সত্যতা পেয়েছি।

রক্তে কোলেষ্টেরল বা ক্যালসিয়াম এর মাত্রা বেশী থাকলে সাধরাণত এই ধরণের উচ্চ রক্তচাপের সমস্যা অনেকের হয়। ক্রেটিগাস এই ধরণের উচ্চ কোলেষ্টরল বা ক্যালসিয়াম মাত্রার রোগীদের চিকিৎসায় অন্য যে কোন ঔষধের চাইতে বেশী কার্যকরী।

<b>ক্রেটিগাস অক্সি মাদার টিংচার (Crataegus Oxyacantha Q) গ্রহণমাত্রাঃ</b>

হৃৎপিণ্ডের অসুস্থতাযুক্ত পূর্ণ বয়স্কদের ৩ থেকে ৮ ফোঁটা প্রয়োজন অনুযায়ী দিনে ২ বার সামান্য গরম পানির সাথে মিশিয়ে খালিপেটে খেতে হবে।

<b>রাউলফিয়া মাদার টিংচার (Rauwolfia Serpentina Q) গ্রহণমাত্রাঃ</b>

পূর্ণ বয়স্কদের শারীরিক অবস্থা, উচ্চ রক্তচাপ বা রক্তচাপ এর মান এর তারতম্যের গুরুত্ব অনুযায়ী ১৫ ফোঁটা, নিয়মিত সেবনের জন্য ৫ ফোঁটা করে সামান্য পরিষ্কার পানির সাথে দিনে ২ বার একটু গরম পানির সাথে খালিপেটে খেতে হবে।

লেখকঃ
<strong>ডাঃ জান্নাত আরা জেবা</strong>
