---
title: Lichen Planus বা উদ্ভেদ চর্মরোগের হোমিওপ্যাথি চিকিৎসা
description: এক ধরনের স্থানীয় সংক্রমণ জনিত রোগ হলো উদ্ভেদ জনিত চর্মরোগ বা Lichen Planus - যা প্রধানতঃ ছোট ছোট উদ্ভেদ যুক্ত রোগ। এটি ফাংগাস জাতীয় সংক্রমণ বলে অনেকের ধারণা। উদ্ভেদগুলো লালাভ ও চকচকে দেখায়।
image: /assets/images/lichen-planus.jpg
---
![Lichen Planus এর হোমিও চিকিৎসা](/assets/images/lichen-planus.jpg)

এক ধরনের স্থানীয় সংক্রমণ জনিত রোগ হলো উদ্ভেদ জনিত চর্মরোগ বা Lichen Planus - যা প্রধানতঃ ছোট ছোট উদ্ভেদ যুক্ত রোগ। এটি ফাংগাস জাতীয় সংক্রমণ বলে অনেকের ধারণা। উদ্ভেদগুলো লালাভ ও চকচকে দেখায়।

Lichen Planus নামের উদ্ভেদ চর্মরোগ হবার কারণ
যারা প্রচুর শ্রম করে খেটে খায় তাদের গরম কালে এই রোগ বেশি হয়। শিশুদের মধ্যে এটা কচিৎ দেখা যায়। সাধারণত যুবকদের ও ৪০ বৎসর বয়স পর্যন্ত স্ত্রী-পুরুষগণের মধ্যেই প্রকাশ পেতে দেখা যায়। মানসিক ও স্নায়বিক পীড়াগ্রস্ত এবং বাতধাতু ব্যক্তিগণই এর দ্বারা বিশেষভাবে আক্রান্ত হয়ে থাকে। এতে অত্যধিক জ্বালা থাকে না। পোকাহাঁটার মত সুড়সুড়ি অনুভূত হয়।

## উদ্ভেদ চর্মরোগ বা Lichen Planus এর লক্ষণ
<br>
এই রোগকে অনেক সময় ভুল করে খোস-পাঁচড়া বলে মনে করা হয়। অনেক সময় খোস-পাঁচড়া উপদাহ হতেও এই রোগের সৃষ্টি হওয়া সম্ভব। এতে চর্মে ছোট ছোট গোঁটা বা উদ্ভেদ হয়। তাতে সামান্য বা কম পূঁজ থাকে। উদ্ভেদগুলো পুরোপুরি পাকে না। কিছুদিন দৃষ্যমান থেকে আপনা আপনি অদৃশ্য হয়ে যায়।

এটি সাধারণ চুলকানি নয় কারণ এতে দেহের এক এক স্থানে চাপ বেঁধে বের হয়।

প্রথম অবস্থায় স্থানিক বা চর্মের উপরিভাগে ঔষধি লোশন, এন্টি ফাংগাল ক্রীম বা মলম ব্যবহার করে রোগের চিকিৎসা সম্ভব। কারণ তখন কষ, পূঁজ প্রভৃতি লেগে রোগ ছড়ায় না। কিন্তু পরবর্তীতে এটি ছড়িয়ে গেলে, বিস্তৃত হলে আভ্যন্তরীণ ঔষধ প্রয়োজন হয়।

### লিচেন প্ল্যানাস (Lichen Planus) চিকিৎসায় কার্যকর হোমিওপ্যাথিক ঔষধ
<br>
প্রথম অবস্থায় একটি শ্রেষ্ঠ ঔষধ হলো সালফার ৩০, ২০০। এই ঔষধে প্রথমে রোগের লক্ষণগুলো বৃদ্ধি পেতে পারে। তবে পরে ভালো ফলাফল প্রকাশ করে।

পেটের সমস্যা যুক্ত রোগীদের ক্ষেত্রে এন্টিম ক্রুড ৩০ খুব ভালো ঔষধ।

দেহে প্রচুর ঘামাচি থাকলে তাতে কাঁটা বেঁধার মতো ব্যথা অনুভব হলে এপিস মেল ৬ বা ৩০ বিফলে লিডাম পল ৩০ কার্যকর হবে।

পুরোনো রোগ এবং তার সাথে জ্বালা ভাব থাকলে আর্সেনিক ৩x থেকে ৩০।

রোগী বা রোগীনির দেহ একটু মোটা বা স্থূল ভাব থাকলে গ্রাফাইটিস ৩০ বা ২০০ খুব উপকারী ঔষধ।

দেহে ব্যথা থাকলে, ঝড়, বৃষ্টি বা ভেজা আবহাওয়াতে রোগ বৃদ্ধি পেলে রাসটক্স ৩০ বা ২০০ এবং প্রায় প্রতি বছরই আবহাওয়ার আদ্রর্তায় রোগ বৃদ্ধি পেলে ডালকামারা ২০০ খুব কার্যকর হোমিওপ্যাথিক ঔষধ।

প্রয়োজন মত এবং লক্ষণ অনুযায়ী মেজেরিয়াম ৬, ৩০, ফাইটোলাক্কা ৩০,২০০, নেট্রাম মিউর ৩০ প্রভৃতি উপকারী।

### বায়োকেমিক মতে Lichen Planus চিকিৎসা
<br>
ফেরাম ফস ৬x, নেট্রাম ফস ৬x, ক্যালকেরিয়া ফস ৬x, ক্যালি মিউর ৬x, নেট্রাম মিউর ১২x লক্ষণ অনুযায়ী দিলে ভালো ফল পাওয়া যায়।
