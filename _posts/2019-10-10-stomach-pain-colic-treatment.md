---
title: পেটব্যথা বা উদরশূল (Stomach Ache) এর দ্রুত কার্যকরী হোমিও ঔষধসমূহ
description: উদরশূল বা পেটব্যথা (stomach ache), ভুক্তভোগীরাই শুধু বলতে পারবেন এটা কতটা যন্ত্রণাদায়ক। যখন শুরু হয়, মনে হয় এই পৃথিবীতে এর চাইতে কষ্টদায়ক বা বেদনা সৃষ্টিকারী অসুস্থতা আর নেই।
image: /assets/images/stomach-ache.jpg
keywords:
- পেটব্যথার হোমিওপ্যাথি চিকিৎসা
- উদরশূলের হোমিও ওষুধ
- শিশুদের পেটব্যথা (Colic) চিকিৎসায় হোমিওপ্যাথি
- শিশুদের পেটব্যথার হোমিও চিকিৎসা
---
![পেটব্যথার হোমিওপ্যাথি চিকিৎসা](/assets/images/stomach-ache.jpg)

উদরশূল বা পেটব্যথা (stomach ache), ভুক্তভোগীরাই শুধু বলতে পারবেন এটা কতটা যন্ত্রণাদায়ক। যখন শুরু হয়, মনে হয় এই পৃথিবীতে এর চাইতে কষ্টদায়ক বা বেদনা সৃষ্টিকারী অসুস্থতা আর নেই।

সাধারণত মানুষ এ সমস্যায় আক্রান্ত হওয়া মাত্রই এলোপ্যাথিক চিকিৎসকের পরামর্শ ও চিকিৎসা নিয়ে থাকেন। তবে কিছু কিছু ক্ষেত্রে দেখা যায় সঠিক নিয়মে চিকিৎসা নেয়ার পরও অনেকেই সম্পূর্ণরূপে সুস্থ অনুভব করেন না।

আমার আজকের এই লেখাটি তাদের জন্য যারা দীর্ঘদিন এলোপ্যাথিক চিকিৎসা নেয়ার পরও সম্পূর্ণভাবে পেটব্যথা বা উদরশূল সমস্যা থেকে মুক্তি পাননি। সব ধরনের সতর্কতা অবলম্বন করা সত্বেও প্রায়ই তাদের পেটব্যথা সমস্যায় ভুগতে হয়। একারণেই একান্তই নিরুপায় হয়ে বিকল্প চিকিৎসা নেয়ার কথা ভাবছেন।

আমি আপনাকে নিরাশ করবনা। আমাদের হোমিওপ্যাথি চিকিৎসায় পেটব্যথা সমস্যার দ্রুত কার্যকরী চিকিৎসা সম্ভব। অনুগ্রহ করে একটু ধৈর্য ধরে পুরো লেখাটি পড়ে দেখবেন। আশা করি উপকৃত হবেন।

<h2>হোমিওপ্যাথি মতে পেটব্যথা দূর করার উপায়</h2>
<br>
হোমিওপ্যাথি মতে যে সকল ওষুধ পেটব্যথা সমস্যায় কার্যকরী তাদের লক্ষণ নির্দেশিকা নিচে দেয়া হলো।

<strong>কলোসিন্থ</strong>

কলোসিন্থের পেটব্যথা বড়ই ভয়ঙ্কর। রোগী কেবলমাত্র দ্বিভাঁজ হয়ে থাকলে অথবা কোন কঠিন বস্তু চেপে ধরে রাখলে উপশম পায়। তাই রোগী চেয়ার বা টেবিলের বা খাটের পায়ার উপর ভর দিয়ে উপশম পাবার চেষ্টা করে। এই ব্যাথা স্নায়বিক প্রকৃতির।

কখনো কখনো এর সঙ্গে বমি ও পাতলা পায়খানা বা উদরাময় বর্তমান থাকে। এর লক্ষণ যুক্ত রোগীর মধ্যে কখনো কখনো রক্ত আমাশয়ের সঙ্গেও পেটব্যথা হতে দেখা যায়।

<strong>ম্যাগ ফস</strong>

উদরশূল বেদনায় বিশেষত অল্প বয়স্ক ছেলে মেয়েদের পেটব্যাথায় ম্যাগ্নেসিয়া ফস বা ম্যাগ ফস কলোসিন্থের সদৃশ। কিন্তু ম্যাগ ফসের পেটব্যথা আর্সেনিকের মতো গরম প্রয়োগে উপশম হয়।

<strong>ক্যামোমিলা</strong>

ক্রোধের আবেশবশতঃ অর্থাৎ অতিরিক্ত রেগে গেলে তার ঠিক পরেই পেটব্যথা সৃষ্টি হলে ক্যামোমিলা ব্যবহারে দ্রুত উপশম পাওয়া যায়।

<h3>শিশুদের পেটব্যথা (Colic) চিকিৎসায় ক্যামোমিলার ব্যবহার</h3>

শিশুদের পেটব্যথায় ক্যামোমিলা খুবই কার্যকরী একটি হোমিওপ্যাথিক ঔষধ। বিশেষ করে পেটে অত্যধিক বায়ু বা গ্যাস সঞ্চয় বশত উদর স্ফীতিতে যে পেটব্যথা সৃষ্টি হয় তাতে শিশু গড়াগড়ি দেয়। কিন্তু কলোসিন্থের মতো দ্বিভাঁজ হয়না। শিশুর পেটব্যথায় সে তখন প্রচুর উচ্চ স্বরে কান্নাকাটি করে। ঘ্যান ঘ্যান করে বাড়ির সবাইকে বিরক্ত করে।

কিছুতেই তাকে শান্ত করা যায় না। শুধুমাত্র কোলে করে ঘুরে বেড়ালে একটু উপশম পায় বলে কিছু সময়ের জন্য নিরব থাকে। এই ধরনের লক্ষণ সাদৃশ্যে ক্যামোমিলা ব্যবহার করলে মন্ত্রের মতো দ্রুত গতিতে কাজ করে শিশুর পেটব্যথা নিরাময় করে তাকে শান্তি ও স্বস্তি দান করে।

<strong>স্ট্যাফিসাগ্রিয়া</strong>

পুরাতন উদরশূল বা পেটব্যথা চিকিৎসায় সাফল্যের সাথে ব্যবহার করা যায়। বিশেষ করে খুব সহজেই যে সমস্ত শিশু রেগে যায় এবং যাদের দাঁত কাল ও অল্প বয়সেই ক্ষয়ে যায় তাদের চিকিৎসা ক্ষেত্রে স্ট্যফিসাগ্রিয়া খুব সুন্দর কাজ করে।

<strong>ভিরেট্রাম অ্যালবাম</strong>

এতে রোগী কলোসিন্থের মত ভাঁজ হয়ে পড়ে। কিন্তু রোগী উপশমের জন্য হেঁটে বেড়ায়। যদি একান্তই অবসন্ন হয়ে পড়ে, তাহলে শীতল ঘাম দেখা দেয়, বিশেষত কপালে।

<strong>বোভিষ্টা</strong>

খাবার খাওয়ার পর বোভিষ্টাতে পেটব্যথা জন্মে। তবে খাওয়ার পরে দ্বিভাঁজ হলে উপশমিত হয়।

<strong>ডায়াস্কোরিয়া</strong>

বায়ূজনিত পেটব্যথার একটি উৎকৃষ্ট ওষুধ। এর উদরশূল ঠিক নাভিস্থলে আরম্ভ হয় ও সমস্ত পেটে ছড়িয়ে পরে। এমনকি হাতে পর্যন্ত সম্প্রসারিত হয় (প্লাম্বামে উদর প্রাচীর এর ভিতরের দিকে আকৃষ্ট হয়)। ডায়াস্কোরিয়া লক্ষণের দিক দিয়ে এটা কলোসিন্থের সম্পূর্ণ বিপরীত। অর্থাৎ এর বেদনা সামনের দিকে হেঁট হলে বা ঝুঁকলে কষ্ট বাড়ে এবং পিছনের দিকে শরীর সোজা করলে বা ঝাঁকালে কষ্ট কমে।

<strong>স্ট্যানাম</strong>

স্ট্যানাম পেটব্যথার আর একটি সুন্দর ওষুধ। এর লক্ষণ হচ্ছে- স্ট্যানাম এর শিশুদের কেবল মায়ের কাঁধের উপর পেট রেখে শিশুকে নিয়ে মা চলে বেড়ালে শান্তি পায়।

অনুলেখকঃ
<strong>ডাঃ জান্নাত আরা জেবা</strong>

<em>চিকিৎসার্থে যোগাযোগ করুন</em>
ইমেইলঃ [jannatarazeba@gmail.com](mailto: jannatarazeba@gmail.com)
